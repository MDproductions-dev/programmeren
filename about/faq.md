# Veelgestelde vragen

1.  Heb je programmeerervaring nodig voor dit vak?

    > Nee; we beginnen bij dit vak van nul. Je zou het moeten kunnen volgen zonder voorafgaande programmeerkennis. Het is dan natuurlijk wel ten zeerste aan te raden dat je alle hoorcolleges en practica volgt, en dat je de tijd neemt om alle opdrachten zorgvuldig te maken. Je kan tijdens de hoorcolleges en de practica natuurlijk vragen stellen, en daarnaast ook in het discussieforum.

2.  Welk boek wordt bij dit vak gebruik?

    > We gebruiken het boek van Alvarado en Dodds, CS for All. Dit boek kan via Studystore besteld worden, maar blijkt lastig te leveren. Je kan het ook online via Redshelf, redshelf.com, kopen. Ik heb begrepen dat er een link naar een wat oudere onlineversie rondzwerft via de Wayback Machine; die versie zal vermoedelijk in grote lijnen overeenkomen met het boek, maar dat kan ik natuurlijk niet garanderen.

3.  Welke software heb je voor dit vak nodig?

    > We gebruiken Python, versie 3. Je kan Anaconda Python installeren zoals genoemd in de practicuminstructies, of je kan een andere installatie gebruiken. Daarnaast heb je een teksteditor of IDE nodig. Je kan VSCode gebruiken, zoals genoemd in de practicuminstructies, maar ook hier mag je een andere gebruiken. Als het installeren hiervan problemen geeft, kan je dit het beste even aan je practicumdocent vragen.

4.  Welke colleges zijn er voor dit vak?

    > Elke week is er op maandag en vrijdag een hoorcollege; deze worden voor iedereen tegelijk gegeven, gebruik hiervoor de Collaborate-sessie van het hoorcollege programmeren. Daarnaast is er elke week per klas een practicum, gebruik hiervoor de Collaborate-sessie van je klas. Tijdens het practicum ga je bezig met de practicumopdracht van die week.

5.  Zijn de colleges en practica verplicht?

    > Nee; aanwezigheid is bij de colleges en practica van Programmeren niet verplicht. Let op, dit geldt niet voor andere vakken: elk vak heeft zijn eigen regels omtrent aanwezigheid.

6.  Waar staan de opdrachten die je moet maken?

    > Je kan de opdrachten per week op Blackboard vinden; zie de kopjes Practicum en Huiswerk van elke week. Bij elk kopje staat ook wat de deadline voor die opdrachtenset is. In het algemeen is de deadline voor de practicumopdracht de zondagavond na het practicum, en de deadline voor het huiswerk de zondagavond een week later.

7.  Hoe lever je de opdrachten in?

    > Je levert de opdrachten in via Gradescope. In het algemeen moet je een enkel bestand inleveren, meestal een Python-bestand. De precieze bestandsnaam kan je vinden in de opdracht; hier zal het ook staan als je nog andere bestanden moet inleveren. Als je in een eerstejaarsklas zit, heb je via je Hanzemail een mail gekregen met informatie over je Gradescope-account. Als je die niet hebt, check dan even je spambox. Als je dit vak herkanst als hogerejaars, of als je geen account gekregen hebt, stuur dan zo snel mogelijk een mailtje naar Ralf van den Broek, ra.van.den.broek@pl.hanze.nl om dit te regelen.

8.  Waarom zegt GradeScope dat ik -/15 punten heb bij de Autograder?

    > De scores moeten eerst nog nagekeken worden door een docent; pas als die de scores goedkeurt, kan je zien hoeveel punten de autograder je gegeven heeft.

9.  Moet ik de opdrachten alleen maken of mag ik samenwerken?

    > Je mag de meeste opdrachten in een duo maken; je mag zelf je duopartner kiezen, zolang het maar binnen je klas is. Je mag de opdrachten niet in een grotere groep maken, en de opdrachten die je als duo maakt moet je ook echt samen achter een enkele computer, of via LiveShare of iets in die geest, maken. Een aantal opdrachten moet je individueel maken; dit staat bij die opdrachten aangegeven. In Gradescope kan je na het inleveren van je opdracht aangeven rechtsboven aangeven wie je duopartner is, je hoeft de opdracht dus maar één keer in te leveren.

10. Hoe wordt dit vak beoordeeld?

    > Je maakt een schriftelijk tentamen waarbij vaardigheden die behandeld zijn tijdens het vak aan bod komen. Dit tentamen moet je met een voldoende afronden. Daarnaast moet je wekelijks opdrachten maken. Per week kan je voor de opdrachten 100 punten halen; in zes weken kan je dus 600 punten halen. Je cijfer voor de opdrachten is het aantal punten dat je gehaald hebt gedeeld door 60. Hier is wel een uitzondering op: als er meer dan één week is waar je minder dan 40 punten hebt gehaald, is je cijfer maximaal een 5. Per week zijn er ook bonusopgaven; die hoef je niet te maken, maar kunnen je wat extra punten opleveren. Ook de opdrachten als geheel moeten voldoende zijn om het vak af te kunnen ronden.

11. Hoe kan ik herkansen?

    > Het tentamen kan in periode 2 herkanst worden. De opdrachten hebben allemaal hun eigen herkansingsmogelijkheid, waarbij de deadline 2 weken na de normale deadline ligt. Je kan maximaal 70% van de punten scoren in een herkansing van een opdracht. Als je bijvoorbeeld de opdrachten wel haalt maar het tentamen niet, hoef je de opdrachten niet meer te herkansen, dat cijfer blijft staan.
