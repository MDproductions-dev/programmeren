# Veelgestelde vragen

## Is programmeerervaring nodig?

Nee, we verwachten bij dit vak geen enkele ervaring, je zou het moeten kunnen volgen zonder voorafgaande programmeerkennis. Het is dan natuurlijk wel ten zeerste aan te raden dat je alle hoorcolleges en practica volgt en dat je de tijd neemt om alle opdrachten zorgvuldig te maken. Tijdens de hoorcolleges en practica is verder alle ruimte om vragen stellen!

## Welk boek wordt gebruikt?

We gebruiken het boek van Alvarado en Dodds, *CS for All* {cite}`alvarado2019cs`. Dit boek kan via [Studystore](https://www.studystore.nl/) of anders besteld worden. Je kan het ook online via [Redshelf](https://www.redshelf.com/) kopen. We weten van een link naar een wat oudere onlineversie via de Wayback Machine en die versie zal vermoedelijk in grote lijnen overeenkomen met het boek, maar dat kan natuurlijk niet worden gegarandeerd.

We hopen dat je het boek blijft lezen, het vat steeds samen wat we tijdens de hoorcollege's en opgaven behandelen. Daarnaast behandelt ook andere interessante problemen waar wij verder geen tijd voor hebben, bijvoorbeeld hoe een spellchecker werkt of een *music recommender* systeem als Spotify. We weten zeker dat je dit boek na deze cursus ook nog af en toe zal openslaan!

## Welke software is nodig?

We gebruiken Python, versie 3. Je kan Python installeren zoals beschreven in de practicuminstructies, of je kan een andere installatie gebruiken. Zorg in het laatste geval er in ieder geval voor dat je een recente Python versie hebt (versie 3.9 of hoger). Daarnaast heb je een teksteditor of IDE nodig. Je kan VSCode gebruiken, de editor die wij aanbevelen, maar ook hier mag je een andere gebruiken, het is niet verplicht! Vraag jouw practicumdocent om hulp als het installeren van VSCode problemen geeft.

## Welke colleges zijn er?

Elke week is er college aan het begin en aan het einde van de week, deze worden voor iedereen tegelijk gegeven. Daarnaast is er elke week per klas een practicum. Tijdens het practicum ga je bezig met de practicumopdracht van die week en is er gelegenheid voor het het stellen van vragen over de onderwerpen en opgaven. De practicumdocent kan ook extra informatie of een mini-college geven als dit nodig is.

## Zijn colleges en practica verplicht?

Nee, aanwezigheid is bij de colleges en practica van Programmeren niet verplicht. Het wordt wél aangeraden de college's en practica te bezoeken. We behandelen veel onderwerpen en met elk college volgt een introductie van het onderwerp en kijken we terug op sommige opgaven van de week. En vaak worden ook hints gegeven die je direct kan gebruiken bij het maken van de opgaven!

Maak gebruik van de practica om een begin te maken met de opgaven en vooral ook om vragen te stellen over andere opdrachten. Gebruik het ook als een vast moment om naar de campus te komen en anderen te treffen en samen te werken, dit kan je ook helpen om in een studieritme te komen.

## Waar staan de opdrachten?

Je kan de opdrachten per week in het werkboek vinden. Op Blackboard vind je informatie over deadlines voor het inleveren van de opdrachten. In het algemeen is de deadline voor de practicum- en de leesopdracht de zondagavond na het practicum, en de deadline voor het huiswerk de zondagavond een week later.

Na de deadline zal jouw opgave door jouw docent worden bekeken en krijg je indien nodig feedback. Na de deadline kan je nog steeds jouw opdrachten inleveren maar zullen niet meer worden beoordeeld. Maar let op, een groot aantal opdrachten wordt automatisch beoordeeld en zo zal je nog steeds feedback kunnen krijgen en kan je jouw oplossing verder verbeteren.

## Moet ik de opdrachten maken?

Nee, de opdrachten zijn niet verplicht. We raden je wél aan ze te maken want naast dat ze een goede oefening zijn, zijn het allemaal opdrachten die een klein (of groter) probleem van het vakgebied behandelen. Ze helpen jou een beter begrip te krijgen van wat programmeren (of 'computer science') is en het helpt je de praktische vaardigheden op te doen en een manier van denken te ontwikkelen.

Per week kan je 100 punten verdienen met de opdrachten, met bonusopgaven kan je dit puntenaantal verhogen.

## Hoe lever ik de opdrachten in?

Je levert de opdrachten in via Gradescope. In het algemeen moet je een enkel bestand inleveren, meestal een Python-bestand. De precieze bestandsnaam kan je vinden in de opdracht, hier zal het ook staan als je nog andere bestanden moet inleveren. Je zal een mail hebben ontvangen met informatie over je Gradescope-account, controleer in ieder geval je spambox als dit niet het geval is, neem anders contact op met [Misja Hoebe](mailto:m.n.hoebe@pl.hanze.nl) om toegang te regelen.

## Waarom zegt GradeScope dat ik -/15 punten heb bij de Autograder?

De scores moeten eerst nog nagekeken worden door een docent, pas als die de scores goedkeurt kan je zien hoeveel punten je in totaal hebt behaald, in sommige gevallen wordt de score voor een deel bepaald door de autograder en zal de docent aanvulende punten geven.

## Mag ik samenwerken?

Ja, heel graag zelfs! Je mag de meeste opdrachten als duo maken, je mag zelf je duopartner kiezen zolang het maar binnen je klas is. Je mag de opdrachten niet in een grotere groep maken, en de opdrachten die je als duo maakt moet je ook echt samen achter een enkele computer, of via LiveShare of iets in die geest, maken. Een aantal opdrachten moet je individueel inleveren, dit staat bij die opdrachten aangegeven. In Gradescope kan je na het inleveren van je opdracht aangeven rechtsboven aangeven wie je duopartner is, je hoeft de opdracht dus maar één keer in te leveren.

## Hoe wordt dit vak beoordeeld?

Je maakt een tentamen waarbij vaardigheden die behandeld zijn tijdens het vak aan bod komen. Dit tentamen moet je met een voldoende afronden.

## Hoe kan ik herkansen?

Het tentamen kan in de volgende periode herkanst worden.
